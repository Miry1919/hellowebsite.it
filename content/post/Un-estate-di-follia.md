---
title: "Un'estate di follia"
date: 2020-07-17
---
Sto leggendo "Ogni cosa al suo posto" di Oliver Sacks. "Un'estate di follia" è il capitolo di cui vorrei riportare alcuni pezzetti qui. C'è Sally, una tranquilla ragazza quindicenne, che da un momento all'altro perde il contatto con la realtà e viene travolta da una psicosi acuta.

&nbsp;

«L'insorgere della mania è improvviso ed esplosivo: Sally, la figlia quindicenne, ha trascorso alcune settimane in uno stato di esaltazione, ascoltando Glenn Gould nelle *Variazioni Goldberg* e facendo le ore piccole a meditare su un volume di sonetti di Shakespeare.

[...]
&nbsp;

I fiori di fronte alla drogheria coreana nei loro vasi di plastica verde, le copertine delle riviste in edicola, gli edifici, le auto: tutto ha assunto una chiarezza mai immaginata prima. La limpidezza del "tempo presente" dice. Una piccola onda d'energia si è fatta strada al centro del suo essere. Riusciva a vedere la vita nascosta delle cose, il loro splendore dettagliato, il genio infuso che le ha rese ciò che sono.

[...]
&nbsp;

Per quanto le convinzioni di Sally, così nuove e appassionate, siano sorprendenti, suo padre e la sua matrigna sono ancora più colpiti dal suo modo di parlare: [...] "Più continua a parlare e più diventa incoerente; e più diventa incoerente, più ha bisogno che noi la comprendiamo! Mi sento impotente, eppure galvanizzato da tanta prorompente vitalità".
La si può chiamare mania, follia o psicosi – uno squilibrio chimico nel cervello –, ma comunque si presenta come un'energia primordiale. [...] è come trovarsi "di fronte a una forza della natura, come una bufera o un'alluvione: un evento distruttivo, ma anche maestoso a modo suo". Quest'energia sbrigliata può ricordare quella della creatività, dell'ispirazione o del genio – questo, infatti, è ciò che Sally sente scorrerle dentro: non una malattia, ma l'apoteosi della salute, la liberazione di un sé profondo in precedenza soffocato.
&nbsp;

[...]
&nbsp;

La mania è una condizione biologica che pare psicologica – sembra uno stato della mente. In questo senso, ricorda gli effetti di varie intossicazioni.
&nbsp;

[...]
&nbsp;

Per Sally non c'era alcun precedente, nessuna guida. I suoi genitori erano sconcertati al pari di lei, anzi anche di più, giacché non avevano la folle sicurezza che sosteneva la figlia.
&nbsp;

[...]
&nbsp;

È possibile scivolare nella mania (o nella depressione) senza diventare psicotici – in altre parole, senza avere deliri o allucinazioni, senza perdere di vista la realtà. Sally, però, oltrepassò la soglia e in quel torrido giorno di luglio accadde qualcosa, scattò qualcosa: tutt'a un tratto, era una persona diversa – appariva diversa, suonava diversa. [...] i suoi occhi castani non sono caldi come al solito ma scuri e velati, come fossero verniciati di lacca.
&nbsp;

[...]
&nbsp;

(Accadde qualcosa di simile tra James Joyce e sua figlia Lucia, che era schizofrenica. "Ha intuizioni straordinarie" nota Joyce. "Qualunque sia la scintilla del dono che possiedo... si è trasmessa a lei, e le ha acceso un fuoco nel cervello". In seguito disse a Beckett: "Non è una pazza furiosa... ma solo una povera bambina che ha cercato di fare troppo, di capire troppo".)

[...]
&nbsp;

Nell'arco di qualche ora, però, diventa chiaro che Sally in realtà è psicotica e senza controllo, e i suoi genitori la portarono in un ospedale psichiatrico. Al principio Sally accetta bene la cosa, considerando inservienti, infermieri e psichiatri come persone specificamente sintonizzate per comprendere la sua rivelazione, il suo messaggio. La realtà è brutalmente diversa: la intossicano di tranquillanti e la mettono in un reparto chiuso.
&nbsp;

[...]
&nbsp;

In ospedale i tentativi di *capire* Sally sono relativamente pochi: la sua mania viene trattata prima di tutto come una condizione medica, un disturbo della chimica cerebrale, da affrontare su base neurochimica. Nella mania acuta il trattamento farmacologico è essenziale, addirittura salvavita, giacché se non viene curata questa condizione può portare allo sfinimento e alla morte.
&nbsp;

[...]
&nbsp;

Alla fine, il ritorno di Sally dal climax della mania è improvviso quasi quanto l'ascesa che ce l'aveva portata sette settimane prima [...] È come se avessimo vissuto in una favola per tutta l'estate. Una ragazza bellissima è trasformata in una pietra comatosa, o in un demonio. Le strappano le persone care, il linguaggio, tutto ciò che era suo. Poi l'incantesimo si spezza e lei si risveglia.
Dopo la sua estate di follia, Sally riesce a tornare a scuola, ansiosa ma determinata a riappropriarsi della sua vita.»

&nbsp;

A breve leggerò "Primo, non curare chi è normale" di Allen Frances. Dopodiché il tutto finirà in una puntata di Tenero Gheriglio (podcast). Per ora ho voluto lasciarvi immaginare cosa può aver vissuto Sally, cosa possono aver vissuto i suoi cari, come repentinamente la vita possa stravolgersi a causa di un potente e inaspettato squilibrio chimico nel nostro cervello. Alla prossima!

&nbsp;

<div align="center">
  ✎
</div>
